---
title: Azure Enterprise Portal'ı kullanmaya başlama
description: Bu makalede Azure Kurumsal Anlaşma (Azure EA) müşterilerinin Azure Enterprise Portal'ı nasıl kullanacağı açıklanmaktadır.
author: bandersmsft
ms.reviewer: baolcsva
tags: billing
ms.service: cost-management-billing
ms.subservice: billing
ms.topic: conceptual
ms.date: 10/28/2020
ms.author: banders
ms.custom: contperf-fy21q1
ms.openlocfilehash: 88bb4c24489b973aa4230ba6f2b34756f83c7dda
ms.sourcegitcommit: 3ea45bbda81be0a869274353e7f6a99e4b83afe2
ms.translationtype: HT
ms.contentlocale: tr-TR
ms.lasthandoff: 12/10/2020
ms.locfileid: "97030697"
---
# <a name="get-started-with-the-azure-enterprise-portal"></a>Azure Enterprise Portal'ı kullanmaya başlama

Bu makale, doğrudan ve dolaylı Azure Kurumsal Anlaşma (Azure EA) müşterilerinin [Azure Enterprise Portal](https://ea.azure.com)'ı kullanmalarına yardımcı olmaktadır. Şu konular hakkında temel bilgilere sahip olun:

- Azure Enterprise Portal'ın yapısı.
- Azure Enterprise Portal'da kullanılan roller.
- Abonelik oluşturma.
- Azure Enterprise Portal'da ve Azure portalında maliyet analizi.

## <a name="get-started-with-ea-onboarding"></a>EA katılımına başlama

Azure EA katılım kılavuzu için bkz. [Azure EA Katılım Kılavuzu (PDF)](https://ea.azure.com/api/v3Help/v2AzureEAOnboardingGuide).

Tam kapsamlı Azure Enterprise Portal ekleme oturumunu izlemek için şu videoyu görüntüleyin:

> [!VIDEO https://www.youtube.com/embed/OiZ1GdBpo-I]

## <a name="understanding-ea-user-roles-and-introduction-to-user-hierarchy"></a>EA kullanıcı rollerini anlama ve kullanıcı hiyerarşisine giriş

Kuruluşunuzun kullanım ve harcamasının yönetilmesine yardımcı olmak için Kurumsal Anlaşması (EA) olan Azure müşterileri beş farklı yönetici rolü atayabilir:

- Kuruluş Yöneticisi
- Kuruluş Yöneticisi (salt okunur)
- Bölüm Yöneticisi
- Bölüm Yöneticisi (salt okunur)
- Hesap Sahibi

Her rolün farklı derecede kullanıcı sınırları ve izinleri vardır. Daha fazla bilgi için bkz. [Role göre kuruluş yapısı ve izinleri](./understand-ea-roles.md#organization-structure-and-permissions-by-role).

## <a name="activate-your-enrollment-create-a-subscription-and-other-administrative-tasks"></a>Kaydınızı etkinleştirme, abonelik oluşturma ve diğer yönetim görevleri

Kaydınızı etkinleştirme, departman veya abonelik oluşturma, yöneticileri ve hesap sahiplerini ekleme ve diğer yönetim görevleri hakkında daha fazla bilgi için bkz. [Azure EA portalı yönetim](./ea-portal-administration.md).

Kurumsal aboneliğini Kullandıkça Öde aboneliğine aktarma hakkında daha fazla bilgi edinmek istiyorsanız bkz. [Azure Kurumsal aktarımları](./ea-transfers.md).

## <a name="view-usage-summary-and-download-reports"></a>Kullanım özetini görüntüleme ve raporları indirme

Azure EA faturanızı yönetebilir ve bununla ilgili işlem yapabilirsiniz. Faturanız ücretlerinizin gösterimidir ve doğru olup olmadığı incelenmelidir.

Kullanım özetini görüntülemek, raporları indirmek ve kayıt faturalarını yönetmek için bkz. [Azure Kurumsal kayıt faturaları](./ea-portal-enrollment-invoices.md).

## <a name="now-that-youre-familiar-with-the-basics-here-are-some-additional-links-to-help-you-get-onboarded"></a>Temel bilgileri öğrendiğinize göre, katılmanıza yardımcı olacak bazı ek bağlantıları aşağıda bulabilirsiniz

[Azure EA fiyatlandırması](./ea-pricing-overview.md) kullanımın nasıl hesaplandığına ilişkin ayrıntılar sağlar ve hesaplamaların daha karmaşık olduğu Kurumsal Anlaşma’daki çeşitli Azure hizmetlerini gözden geçirir.

Sanal makine ayrılmış örnekleri için Azure rezervasyonlarının, kurumsal kaydınızla para tasarrufu yapmanıza nasıl yardımcı olabileceği hakkında daha fazla bilgi edinmek istiyorsanız bkz. [Azure EA sanal makine ayrılmış örnekleri](./ea-portal-vm-reservations.md).

Azure kurumsal kaydınızla birlikte kullanacağınız REST API’ler hakkında daha fazla bilgi ve REST API’leri kullanarak çözebileceğiniz yaygın sorunlara ilişkin açıklamalar için bkz. [Azure Kurumsal REST API’leri](./ea-portal-rest-apis.md).

[Azure EA sözleşmeleri ve düzeltmeleri](./ea-portal-agreements.md) adlı makalede, Azure EA sözleşmeleri ve düzeltmelerinin Azure hizmetleri erişiminizi, kullanımınızı ve ödemelerinizi nasıl etkileyebileceği açıklanır.

[Azure Market](./ea-azure-marketplace.md)’te, EA müşterilerinin ve iş ortaklarının market ücretlerini nasıl görüntüleyecekleri ve Azure Market satın alımlarını nasıl etkinleştirecekleri açıklanmaktadır.

Bir iş ortağı EA yöneticisinin Azure EA portalında yaptığı yaygın görevler hakkındaki açıklamalar için bkz. [Azure EA portalı iş ortakları için yönetim](./ea-partner-portal-administration.md).

## <a name="get-started-on-azure-ea---faq"></a>Azure EA ile çalışmaya başlama hakkında SSS

Bu bölümde, katılım sürecinde müşteriler tarafından sorulan tipik sorulara yer verilmiştir.  

### <a name="i-accidentally-associated-my-existing-azure-account-with-azure-ea-enrollment-as-a-result-i-lost-my-monthly-credit-can-i-get-my-monthly-credit-back"></a>Mevcut Azure hesabımı yanlışlıkla Azure EA kaydıyla ilişkilendirdim. Bunun sonucunda aylık kredimi kaybettim. Aylık kredimi geri alabilir miyim?

Azure EA hesap sahibi olarak oturum açarken Visual Studio aboneliğinizle aynı kimlik bilgilerini kullandıysanız aşağıdaki eylemlerden birini gerçekleştirerek bireysel Visual Studio aboneliği Azure avantajınızı kurtarabilirsiniz:

- İlgili Azure aboneliklerini kaldırdıktan veya taşıdıktan sonra hesap sahibinizi Azure Enterprise Portal'dan silin. Ardından bireysel Visual Studio Azure avantajlarına yeniden kaydolun.
- VLSC'deki yönetici sitesinden Visual Studio abonesini silin ve aboneliği bu kez farklı kimlik bilgilerine sahip bir hesaba atayın. Ardından bireysel Visual Studio Azure avantajlarına yeniden kaydolun.

### <a name="what-type-of-subscription-should-i-create"></a>Ne tür bir abonelik oluşturmalıyım?

Azure Enterprise Portal, kurumsal müşteriler için iki tür abonelik sunar:

- Microsoft Azure Kurumsal; şu kullanımlar için idealdir:
  - Her türlü üretim amaçlı kullanımlar
  - Altyapı harcamasına göre en iyi fiyatlar

  Daha fazla bilgi için [Azure satış ekibiyle iletişime geçin](https://azure.microsoft.com/pricing/enterprise-agreement/).

- Kurumsal Geliştirme ve Test; şu kullanımlar için idealdir:
  - Ekiple yürütülen tüm geliştirme ve test iş yükleri
  - Orta ve ağır düzeyde bireysel geliştirme/test iş yükleri
  - Özel MSDN görüntülerine erişim ve tercihe bağlı hizmet ücretleri

  Daha fazla bilgi için bkz. [Kurumsal Geliştirme ve Test teklifi](https://azure.microsoft.com/offers/ms-azr-0148p/).

### <a name="my-subscription-name-is-the-same-as-the-offer-name-should-i-change-the-subscription-name-to-something-meaningful-to-my-organization"></a>Aboneliğimin adı, teklifin adıyla aynı. Aboneliğin adını kuruluşum için daha anlamlı olacak bir adla değiştirmeli miyim?

Yeni bir abonelik oluşturduğunuzda ad için varsayılan olarak seçtiğiniz teklif türü kullanılır. Daha kolay takip edebilmeniz için aboneliğin adını daha anlamlı olacak şekilde değiştirmeniz önerilir.

Adı değiştirmek için:

1. [https://account.windowsazure.com](https://account.windowsazure.com) adresinde oturum açın.
1. Abonelik listesini seçin.
1. Düzenlemek istediğiniz aboneliği seçin.
1. **Aboneliği Yönet** simgesini seçin.
1. Abonelik ayrıntılarını düzenleyin.

### <a name="how-can-i-track-costs-incurred-by-a-cost-center"></a>Maliyetleri maliyet merkezine göre nasıl izleyebilirim?

Maliyetleri maliyet merkezine göre izlemek için şu düzeylerden birinde maliyet merkezi tanımlamanız gerekir:

- Bölüm
- Hesap
- Abonelik

Gereksinimlerinize bağlı olarak belirli bir maliyet merkezi ile ilişkilendirilmiş olan kullanımı ve maliyeti izlemek için aynı maliyet merkezini kullanabilirsiniz.

Örneğin birden fazla bölümün dahil olduğu özel bir projenin maliyetini izlemek için kullanım ve maliyet takibini abonelik düzeyinde maliyet merkezi tanımlayarak yapabilirsiniz.

Hizmet düzeyinde maliyet merkezi tanımlayamazsınız. Kullanımı hizmet düzeyinde izlemek istiyorsanız hizmet düzeyindeki _Etiket_ özelliğini kullanabilirsiniz.

### <a name="how-do-i-track-usage-and-spend-by-different-departments-in-my-organization"></a>Kuruluşumun farklı bölümleri tarafından gerçekleştirilen kullanımları ve harcamaları nasıl izleyebilirim?

Azure EA kaydı çerçevesinde istediğiniz kadar bölüm oluşturabilirsiniz. Kullanımı doğru şekilde izlemek için aboneliklerin birden fazla bölüm arasında paylaşılmadığından emin olmanız gerekir.

Departmanları ve abonelikleri oluşturduktan sonra verileri kullanım raporunda görebilirsiniz. Bu bilgiler, departman düzeyinde kullanımı izlemenize ve maliyet ile harcama yönetimi gerçekleştirmenize yardımcı olabilir.

Kullanım verilerine raporlama API'si aracılığıyla da erişebilirsiniz. Ayrıntılı bilgi ve örnek kod için bkz. [Azure Kurumsal REST API’leri](./ea-portal-rest-apis.md).

### <a name="can-i-set-a-spending-quota-and-get-alerts-as-i-approach-my-limit"></a>Harcama kotası ayarlayabilir ve belirlediğim limite yaklaştığımda uyarı gönderilmesini sağlayabilir miyim?

Bölüm düzeyinde harcama kotası ayarlayabilirsiniz. Harcama limitleriniz tanımladığınız kotanın %50, %75, %90 ve %100'üne ulaştığında sistem otomatik bildirim gönderir.

Harcama kotanızı tanımlamak için bir departman seçin ve ardından düzenle simgesini seçin. Harcama limiti ayrıntılarını düzenledikten sonra **Kaydet**'i seçin.

### <a name="i-used-resource-groups-to-implement-rbac-and-track-usage-how-can-i-view-the-associated-usage-details"></a>RBAC uygulamak ve kullanımı izlemek için kaynak gruplarını kullandım. İlgili kullanım ayrıntılarını nasıl görüntüleyebilirim?

_Kaynak grupları_ ve _etiketler_ kullandıysanız bu bilgiler hizmet düzeyinde izlenir ve erişmek için ayrıntılı kullanım dosyasını (CSV) indirebilirsiniz. Azure Enterprise Portal'da [kullanım raporunu indirme](https://ea.azure.com/report/downloadusage) sayfasını inceleyin.

Ayrıca API aracılığıyla da erişebilirsiniz. Ayrıntılı bilgi ve örnek kod için bkz. [Azure Kurumsal REST API’leri](./ea-portal-rest-apis.md).

> [!NOTE]
> Etiketleri yalnızca Azure Resource Manager işlemlerini destekleyen kaynaklara uygulayabilirsiniz. Klasik dağıtım modeli (klasik portal gibi) ile oluşturduğunuz sanal makine, sanal ağ veya depolama alanı gibi kaynaklara etiket uygulayamazsınız. Etiketleme desteği eklemek için bu kaynakları Resource Manager üzerinden yeniden dağıtmanız gerekir. Diğer tüm kaynaklar etiketlemeyi destekler.

### <a name="can-i-perform-analyses-using-power-bi"></a>Power BI kullanarak analiz yapabilir miyim?

Evet. Power BI için Microsoft Azure Kurumsal içerik paketi sayesinde şunları yapabilirsiniz:

- Kurumsal kaydınız için Azure tüketimini hızlı bir şekilde içeri aktarma ve analiz etme.
- En yüksek kullanımı gerçekleştiren departmanı, hesabı veya aboneliği bulma.
- Kuruluşunuzun en çok kullandığı hizmeti öğrenme.
- Harcama ve kullanım eğilimlerini izleme.

Power BI'ı kullanmak için:

1. Power BI web sitesine gidin.
1. Geçerli bir iş veya okul hesabıyla oturum açın.

   Bu iş veya okul hesabı, Azure Enterprise Portal üzerinden kayda erişmek için kullanılan hesapla aynı veya ondan farklı olabilir.
1. Hizmet panosunda Microsoft Azure Kurumsal'ı seçin ve ardından **Bağlan**'ı seçin.
1. **Azure Enterprise'a Bağlan** ekranında şunu girin:
    - Azure Ortamı URL'si: [https://ea.azure.com](https://ea.azure.com)
    - Ay Sayısı: 1 ile 36 arasında bir değer
    - Kayıt Numarası: kayıt numaranızı girin
1. **İleri**’yi seçin.
1. **Hesap Anahtarı** kutusuna API Anahtarını girin.

   API anahtarını Azure Enterprise Portal'da bulabilirsiniz. **Kullanımı İndir** sekmesine bakın ve **API Erişim Anahtarı**'nı seçin. Anahtarı kopyalayıp Power BI'daki **Hesap Anahtarı** kutusuna yapıştırın.

Veri kümesinin boyutuna bağlı olarak verilerin Power BI'a yüklenmesi 5-30 dakika arasında sürebilir.

Power BI raporlarını Azure EA doğrudan, iş ortağı ve fatura bilgilerini görüntüleme yetkisine sahip olan dolaylı müşteriler kullanabilir.

## <a name="next-steps"></a>Sonraki adımlar

- Azure Enterprise Portal yöneticilerinin yaygın yönetim görevleri hakkında bilgi edinmek için [Azure Enterprise Portal yönetimi](ea-portal-administration.md) makalesini okumaları gerekir.
- Azure Enterprise Portal sorunlarını gidermek için yardıma ihtiyacınız varsa [Azure Enterprise Portal erişim sorunlarını giderme](ea-portal-troubleshoot.md) konusuna bakın.