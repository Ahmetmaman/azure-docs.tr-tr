---
title: Öğretici - Azure portalda Windows sanal makinelerini yedekleme | Microsoft Docs
description: Bu öğreticide, Azure Backup ile Windows sanal makinelerinizi korumak için Azure portalını kullanmayı öğreneceksiniz.
services: virtual-machines-windows
documentationcenter: virtual-machines
author: cynthn
manager: jeconnoc
editor: tysonn
tags: azure-resource-manager
ms.assetid: ''
ms.service: virtual-machines-windows
ms.devlang: na
ms.topic: tutorial
ms.tgt_pltfrm: vm-linux
ms.workload: infrastructure
ms.date: 07/27/2017
ms.author: cynthn
ms.custom: mvc
ms.openlocfilehash: 6ae014597a89c75e4426715227bbb19f1e98a438
ms.sourcegitcommit: e2adef58c03b0a780173df2d988907b5cb809c82
ms.translationtype: HT
ms.contentlocale: tr-TR
ms.lasthandoff: 04/28/2018
---
# <a name="tutorial-back-up-and-restore-files-for-windows-virtual-machines-in-azure"></a>Öğretici: Azure'da Windows sanal makineleri için dosyaları yedekleme ve geri yükleme

Düzenli aralıklarla yedekleme yaparak verilerinizi koruyabilirsiniz. Azure Backup, coğrafi olarak yedekli kurtarma kasalarında depolanan kurtarma noktaları oluşturur. Bir kurtarma noktasından geri yükleme yaptığınızda VM’nin tamamını veya belirli dosyaları geri yükleyebilirsiniz. Bu makalede tek bir dosyanın Windows Server ve IIS çalıştıran bir VM'ye nasıl geri yükleneceği açıklanır. Henüz kullanılabilecek bir VM’niz yoksa [Windows hızlı başlangıcını](quick-create-portal.md) kullanarak VM oluşturabilirsiniz. Bu öğreticide şunların nasıl yapıldığını öğrenirsiniz:

> [!div class="checklist"]
> * Bir VM’nin yedeğini oluşturma
> * Günlük yedekleme zamanlama
> * Bir yedeklemeden bir dosyayı geri yükleme

## <a name="backup-overview"></a>Backup’a genel bakış

Azure Backup hizmeti bir yedekleme işi başlattığında, yedekleme uzantısını zaman içinde bir noktanın anlık görüntüsü alacak şekilde tetikler. Azure Backup hizmeti _VMSnapshot_ uzantısını kullanır. Uzantı, VM’nin çalışıyor olması durumunda ilk VM yedeklemesi sırasında yüklenir. VM çalışmıyorsa Backup hizmeti, temel alınan depolamanın anlık görüntüsünü alır (VM durduğunda herhangi bir uygulama yazma işlemi gerçekleşmediği için).

Windows VM'lerinin anlık görüntüsü alınırken, Backup hizmeti Birim Gölge Kopyası Hizmeti (VSS) ile eşgüdümlü çalışarak sanal makine disklerinin tutarlı bir anlık görüntüsünü elde eder. Azure Backup hizmeti anlık görüntüyü aldıktan sonra veriler kasaya aktarılır. Verimliliği maksimuma çıkarmak için hizmet yalnızca bir önceki yedeklemeden itibaren değişmiş olan veri bloklarının aktarımını yapar.

Veri aktarımı tamamlandığında, anlık görüntü kaldırılır ve bir kurtarma noktası oluşturulur.


## <a name="create-a-backup"></a>Yedekleme oluşturma
Kurtarma Hizmetleri Kasasına basit bir zamanlanmış günlük yedekleme oluşturma. 

1. [Azure Portal](https://portal.azure.com/) oturum açın.
2. Sol taraftaki menüden **Sanal makineler**'i seçin. 
3. Listeden yedekleyeceğiniz VM'yi seçin.
4. VM dikey penceresinde, **Ayarlar** bölümünden **Yedekleme**’ye tıklayın. **Yedeklemeyi etkinleştir** dikey penceresi açılır.
5. **Kurtarma Hizmetleri kasası**’nda **Yeni oluştur**’a tıklayıp yeni kasa için ad belirtin. Sanal makineyle aynı Kaynak Grubunda ve konumda yeni bir kasa oluşturulur.
6. **Yedekleme ilkesi**’ne tıklayın. Bu örnek için varsayılanları tutun ve **Tamam**’a tıklayın.
7. **Yedeklemeyi etkinleştir** dikey penceresinde **Yedeklemeyi Etkinleştir** seçeneğine tıklayın. Bu işlem, varsayılan zamanlamaya göre günlük bir yedekleme oluşturur.
10. Başlangıç kurtarma noktası oluşturmak için **Yedekleme** dikey penceresinde **Şimdi yedekle** seçeneğine tıklayın.
11. **Şimdi Yedekle** dikey penceresinde takvim simgesine tıklayın, bu kurtarma noktasının korunduğu son günü seçmek için takvim denetimini kullanın ve **Yedekleme**’ye tıklayın.
12. VM’nize yönelik **Yedekleme** dikey penceresinde tamamlanmış kurtarma noktalarının sayısını görürsünüz.

    ![Kurtarma noktaları](./media/tutorial-backup-vms/backup-complete.png)
    
İlk yedekleme yaklaşık olarak 20 dakika sürer. Yedeklemeniz tamamlandıktan sonra bu öğreticinin bir sonraki kısmına geçin.

## <a name="recover-a-file"></a>Dosyayı kurtarma

Bir dosyayı yanlışlıkla siler veya dosyada yanlışlıkla değişiklik yaparsanız dosyayı yedekleme kasanızdan kurtarmak için Dosya Kurtarma’yı kullanabilirsiniz. Dosya Kurtarma, kurtarma noktasını yerel bir sürücü olarak takmak için VM üzerinde çalışan bir betiği kullanır. Bu sürücüler, kurtarma noktasından dosyaları kopyalayıp VM’ye geri yükleyebilmeniz için 12 saat boyunca takılı kalır.  

Bu örnekte, IIS'nin varsayılan web sayfasında kullanılan görüntü dosyasının nasıl kurtarıldığını gösteriyoruz. 

1. Tarayıcıyı açın ve varsayılan IIS sayfasını görüntülemek için VM'nin IP adresine bağlanın.

    ![Varsayılan IIS web sayfası](./media/tutorial-backup-vms/iis-working.png)

2. VM’ye bağlanın.
3. VM'de **Dosya Gezgini**'ni açın ve \inetpub\wwwroot konumuna gidip **iisstart.png** dosyasını silin.
4. Yerel bilgisayarınızda, varsayılan IIS sayfasındaki görüntünün gittiğini görmek için tarayıcıyı yenileyin.

    ![Varsayılan IIS web sayfası](./media/tutorial-backup-vms/iis-broken.png)

5. Yerel bilgisayarınızda, yeni bir sekme açın ve [Azure portal](https://portal.azure.com)'a gidin.
6. Sol taraftaki menüde **Sanal makineler**'i ve listedeki VM'lerden birini seçin.
8. VM dikey penceresinde, **Ayarlar** bölümünden **Yedekleme**’ye tıklayın. **Yedekleme** dikey penceresi açılır. 
9. Dikey pencerenin üst tarafındaki menüde **Dosya Kurtarma** seçeneğini belirleyin. **Dosya Kurtarma** dikey penceresi açılır.
10. **1. Adım: Kurtarma noktasını seçme** bölümünde, açılır menüden bir kurtarma noktası seçin.
11. **2. Adım: Dosyalara göz atmak ve kurtarmak için betiği indirme indirme** bölümünde **Yürütülebilir Dosyayı İndir** düğmesine tıklayın. Dosyaya **İndirilenler** klasörünüze kaydedin.
12. Yerel bilgisayarınızda **Dosya Gezgini**'ni açın, **İndirilenler** klasörünüze gidin ve indirilen .exe dosyasını kopyalayın. Dosya adında ön ek olarak VM adınız bulunur. 
13. VM'nizde (RDP bağlantısı üzerinden), .exe dosyasını VM'nizin Masaüstü'ne yapıştırın. 
14. VM'nizin masaüstüne gidin ve .exe dosyasına çift tıklayın. Bu işlem bir komut istemi başlatır ve kurtarma noktasını erişebileceğiniz bir dosya paylaşımı olarak bağlar. Paylaşımı oluşturmayı tamamladığında, **q** yazarak komut istemini kapatın.
15. VM'nizde **Dosya Gezgini**'ni açın ve dosya paylaşımı için kullanılmış olan sürücü harfine gidin.
16. \inetpub\wwwroot konumuna gidin ve dosya paylaşımından **iisstart.png** dosyasını kopyalayıp \inetpub\wwwroot konumuna yapıştırın. Örneğin, F:\inetpub\wwwroot\iisstart.png dosyasını kopyalayın ve dosyayı kurtarmak için bunu c:\inetpub\wwwroot konumuna yapıştırın.
17. Yerel bilgisayarınızda, IIS varsayılan sayfasını gösteren VM'nin IP adresine bağlandığınız tarayıcı sekmesini açın. Tarayıcı sayfasını yenilemek için CTRL + F5 tuşlarına basın. Artık görüntünün geri yüklendiğini görüyor olmalısınız.
18. Yerel bilgisayarınızda Azure portalı için tarayıcı sekmesine geri dönün ve **3. Adım: Kurtarma işleminden sonra diskleri çıkarma** bölümünde **Diskleri Çıkar** düğmesine tıklayın. Bu adımı gerçekleştirmeyi unutursanız takma noktası ile bağlantı 12 saatin sonunda otomatik olarak kapatılır. Bu 12 saatin ardından yeni takma noktası oluşturmak için yeni bir betik indirmeniz gerekir.


## <a name="next-steps"></a>Sonraki adımlar

Bu öğreticide, şunların nasıl yapıldığını öğrendiniz:

> [!div class="checklist"]
> * Bir VM’nin yedeğini oluşturma
> * Günlük yedekleme zamanlama
> * Bir yedeklemeden bir dosyayı geri yükleme

Sanal makineleri izleme hakkında bilgi edinmek için bir sonraki öğreticiye geçin.

> [!div class="nextstepaction"]
> [Sanal makineleri yönetme](tutorial-govern-resources.md)









