---
title: Azure kurumsal kayıt faturaları
description: Bu makalede Azure Kurumsal faturanızı nasıl yöneteceğiniz ve işleme alacağınız açıklanır.
keywords: ''
author: bandersmsft
ms.author: banders
ms.date: 09/09/2019
ms.topic: conceptual
ms.service: billing
manager: boalcsva
ms.openlocfilehash: dccc9462c6c20f3bce239e3b61cafa3d61e3d383
ms.sourcegitcommit: 3e7646d60e0f3d68e4eff246b3c17711fb41eeda
ms.translationtype: HT
ms.contentlocale: tr-TR
ms.lasthandoff: 09/11/2019
ms.locfileid: "70901194"
---
# <a name="azure-enterprise-enrollment-invoices"></a>Azure kurumsal kayıt faturaları

Bu makalede Azure Kurumsal faturanızı nasıl yöneteceğiniz ve işleme alacağınız açıklanır. Faturanız ücretlerinizin gösterimidir, dolayısıyla doğru olup olmadığını gözden geçirmelisiniz. Ayrıca faturanızı yönetmek için gerekebilecek diğer görevleri de öğrenmelisiniz.

## <a name="incorrect-overage-invoice"></a>Hatalı fazla kullanım faturası

Hatalı bir fazla kullanım faturası aldığınızı düşünüyorsanız, Azure kullanım ücretleri üzerinde mutabık kalmanıza yardımcı olması için [Azure Kurumsal Anlaşma faturanızı anlama](billing-understand-your-bill-ea.md) konusuna bakın. Microsoft'un sizi ücretlendirdiği fazla kullanımda bir yanlışlık yapıldığını düşünüyorsanız desteğe başvurun.

## <a name="change-a-po-number-for-an-overage-invoice"></a>Fazla kullanım faturası için PO numarasını değiştirme

EA yöneticisi fatura tarihinden önce bir satın alma siparişi (PO) numarası ayarlamadığı sürece Azure EA portalı otomatik olarak bir varsayılan numara oluşturur. EA yöneticisi Azure EA portalında oturum açıp **Raporlar**'a giderek PO numarasını güncelleştirebilir. PO numarasını EA yöneticisi güncelleştirebilir. PO numarasının gösterildiği sağ üst bölümde kalem simgesine tıklayın ve bilgileri güncelleştirin.

EA yöneticisi PO numarasını geçerli faturalama çeyreği içinde, fatura oluşturulmadan önce güncelleştirebilir. Ayrıca otomatik fatura bildirimi e-postasını aldıktan sonraki yedi gün içinde de bu numarayı güncelleştirebilir.

EA yöneticisi PO numarasını güncelleştirmediyse ve yeni bir PO numarası gerekiyorsa, tek seçenek krediyi tamamlamak ve yeniden fatura oluşturmaktır. PO numarasını bir müşterinin güncelleştirmesi gerekiyorsa, yardım için iş ortağınıza ulaşın.

## <a name="adjust-billing-frequency"></a>Faturalama sıklığını ayarlama

Müşterinin faturalama sıklığı yıllık, çeyreklik veya aylık olur. Faturalama dönemi müşteri sözleşmesini imzalarken belirlenir. Aylık faturalama en kısa faturalama aralığıdır.

Doğrudan kayıtlarda yıllık faturalama dönemini üç aylık olarak değiştirmek için kuruluş yöneticisinin onayı gerekir. Dolaylı kayıtlarda iş ortağı yöneticisinin onayı gereklidir. Değişiklik geçerli faturalama çeyreğinin sonunda geçerlilik kazanır.

Yıllık veya çeyreklik faturalama dönemini aylık olarak değiştirmek için sözleşmede bir değişiklik yapılmalıdır.  Mevcut kaydın faturalama döneminde yapılacak her değişiklik için kuruluş yöneticisinin veya sözleşmenizde _Fatura İlgili Kişisi_ olarak belirlenmiş bireyin onayı gerekir. [Azure EA Portalı Desteği](https://support.microsoft.com/supportrequestform/cf791efa-485b-95a3-6fad-3daf9cd4027c)'nde onayınızı gönderebilir ve ardından **Ödeme ve Faturalama** Sorun Kategorisini seçebilirsiniz.  Değişiklik geçerli faturalama çeyreğinin sonunda geçerlilik kazanır.

Düzeltme M503 imzalanmışsa, her sözleşmeyi herhangi bir sıklıktan aylık faturalamaya geçirebilirsiniz. 

## <a name="credits-and-adjustments"></a>Krediler ve düzeltmeler

Kaydınıza uygulanan tüm krediler veya düzeltmeler [https://www.ea.azure.com](https://www.ea.azure.com) adresinin **Raporlar** bölümünde görünür. Gerçek kredi tutarı hakkında belirli bir sorunuz varsa [Azure EA Portalı Desteği](https://support.microsoft.com/supportrequestform/cf791efa-485b-95a3-6fad-3daf9cd4027c)'ne ulaşın.

## <a name="request-an-invoice-copy"></a>Fatura kopyası isteme

Faturanızın bir kopyasını istemek için iş ortağınızla iletişim kurun.

## <a name="understand-your-bill"></a>Faturanızı anlama

Faturanızı ve ücretlerinizi anlama konusunda bilgi için bkz. [Azure Kurumsal Anlaşma faturanızı anlama](billing-understand-your-bill-ea.md).

## <a name="overage-offset-by-customers"></a>Müşteriler tarafından fazla kullanım denkleştirmesi

Müşterinin parasal taahhütle kullanmak istediği fazla kullanımları varsa aşağıdaki ölçütlere uyulmalıdır:

- Müşterinin tahakkuk etmiş ama ödenmemiş fazla kullanım ücretleri bulunmalı ve bunlar faturalanan hizmetin son tarihini izleyen bir yıl içinde olmalıdır.
- Kullanılabilir parasal taahhüt tutarı, geçmişe ait tüm ödenmemiş Azure faturaları da dahil olmak üzere tahakkuk eden ücretlerin tamamını kapsamalıdır.
- Tamamlanması istenen Faturalama dönemi tamamen kapatılmış olmalıdır. Faturalama her ayın beşinci günü kapatılır.
- Denkleştirilmesi istenen faturalama dönemi tamamen kapatılmış olmalıdır.
- ACD indiriminde gerçek yeni taahhüt eksi önceki tüketim için planlanan fonlar temel alınır. Bu gereksinim yalnızca tahakkuk eden fazla kullanım ücretleri için geçerlidir. Bu yalnızca parasal taahhüt tüketimi olan hizmetlerde geçerlidir, dolayısıyla market ücretlerini bu kapsama alamazsınız. Market ücretleri ayrı faturalanır.
- Müşteri bir fazla kullanım denkleştirmesini tamamlamak isterse destek isteği açabilir. Öte yandan destek isteğini hesap takımı da açabilir. İşlemi tamamlamak için Müşterinin EA Yöneticisinden veya Fatura İlgili Kişisinden e-posta onayı gerekir.

## <a name="view-price-sheet-information"></a>Fiyat listesi bilgilerini görüntüleme

Kuruluş yöneticileri Azure hizmetleri kayıtlarıyla ilişkili fiyat listesini görüntüleyebilir.

Geçerli Fiyat Listesini görüntülemek için:

1. Azure EA portalında **Raporlar**'a ve ardından **Fiyat Listesi**'ne tıklayın.
2. Fiyat listesini görüntüleyin veya **İndir**'e tıklayın.

![Fiyat listesi bilgilerini gösteren örnek](./media/billing-ea-portal-enrollment-invoices/ea-create-view-price-sheet-information.png)

Geçmiş fiyat listesini indirmek için:

1. Azure EA portalında **Raporlar**'a ve ardından **Kullanımı indir**'e tıklayın.
2. Fiyat listesini indirin.

![Eski fiyat listesinin indirileceği yeri gösteren örnek](./media/billing-ea-portal-enrollment-invoices/create-ea-view-price-sheet-download-historical-price-list.png)

Fiyatlandırmada neden tutarsızlık olduğu konusunda sorularınız varsa, bunun bazı nedenleri şunlardır:

Önceki kayıtla yeni kayıt arasında fiyatlandırma değişmiş olabilir. Fiyat değişiklikleri olmasının nedeni, belirli bir kayıt için fiyatlandırma anlaşmasının, sözleşmenin başlangıç tarihinden bitiş tarihine kadar geçerli olmasıdır. Kayıt yeni bir kayda aktarıldığında, yeni sözleşmenin fiyatlandırması uygulanır. Fiyatlandırma müşterinin fiyat listesine göre tanımlanır. Dolayısıyla fiyatlar yeni kayıtta daha yüksek olabilir.

Kaydın süresinin uzatılması durumunda da fiyatlandırma değişir. Fiyatlar kullandıkça öde fiyatlarına göre değişir.

## <a name="request-detailed-usage-information"></a>Ayrıntılı kullanım bilgileri isteme

Kuruluş yöneticileri Azure EA portalında kullanım verilerinin özetini, tüketilen parasal taahhüdü ve ek kullanımla ilişkili ücretleri görüntüleyebilir. Ücretler, tüm hesaplar ve abonelikler genelinde özet düzeyinde gösterilir.

Belirli hesaplardaki ayrıntılı kullanımı görüntülemek için **Raporlar** > **Kullanımı İndir**'e gidip Kullanım Ayrıntıları raporunu indirebilirsiniz. Rapor hiçbir geçerli vergiyi içermez. Kullanımın tahakkuk etmesiyle rapora yansıtılması arasında sekiz saatlik bir gecikme olabilir.

Dolaylı kayıtlarda, maliyetle ilgili bilgileri görebilmeniz için önce iş ortağınızın ek ücret işlevini etkinleştirmesi gerekir.

## <a name="move-usage-data-to-another-enrollment"></a>Kullanım verilerini başka bir kayda taşıma

Kullanım verileri yalnızca bir aktarım geriye dönük tarihlendiğinde taşınır. Kullanım verilerini bir kayıttan diğerine taşımak için iki seçenek vardır:

- Bir kayıttan başka bir kayda hesap aktarımları
- Bir kayıttan başka bir kayda kayıt aktarımı

Her iki seçenekte de yardım için EA Destek Takımına bir [destek isteği](https://support.microsoft.com/supportrequestform/cf791efa-485b-95a3-6fad-3daf9cd4027c) göndermeniz gerekir. 

## <a name="monetary-commitment-and-unbilled-usage"></a>Parasal taahhüt ve faturalanmamış kullanım

Azure parasal taahhüdü Azure hizmetleri için önceden ödenmiş tutardır. Hizmetler kullanıldıkça parasal taahhüt tüketilir. Parasal taahhüdü birinci taraf Azure hizmetleri kullanır. Öte yandan ayrı faturalanan ücretler ve market hizmetleri için geçerli olan özel durumlar vardır.

_Ayrı Olarak Faturalanan Ücretler_ ve _Azure Market Hizmetleri_, Azure Market platformundan dağıtılan üçüncü taraf hizmetleridir. İki hizmet arasındaki en önemli fark, üçüncü taraf yayıncılarla yapılan anlaşmanın yapısına bağlı olarak bunların nasıl faturalandığıdır.

Üçüncü taraf kullanımı faturanızda **Ayrı Olarak Faturalanan Ücretler** başlığı altında gösterilir. Kullanım, Azure parasal taahhüt bakiyenizi tüketir. Üçüncü taraf hizmetlerinin listesini görüntülemek için bkz. [Azure Market üçüncü taraf satıcı hizmetleri artık Azure parasal taahhüdünü kullanır](https://azure.microsoft.com/updates/azure-marketplace-third-party-reseller-services-now-use-azure-monetary-commitment/).

Faturanızda **Azure Market** başlığı altında gösterilen kullanım ayrı ücretlendirilir. Bu kullanım hiçbir parasal taahhüt kapsamında değildir. Bununla birlikte market, fazla kullanım ve ayrı faturalanan ücretler de dahil olmak üzere tüm ücretler tek faturada birleştirilir.

Azure birinci taraf fazla kullanımı ve Azure üçüncü taraf market satın almaları için tek bir fatura alırsınız.

Parasal taahhüdünüz tamamen tüketildiğinde, kullanım aylık veya çeyreklik temelinde faturalandırılır. Kaydınız Mayıs 2018'den önce başlatıldıysa, %150 parasal taahhüt eşiği kuralı uygulanır ve fazla kullanımlar için çeyrek dönemlerde faturalandırılırsınız. Kaydınız Mayıs 2018'den sonra başlatıldıysa tüm fazla kullanımlar aylık olarak faturalandırılır.

## <a name="next-steps"></a>Sonraki adımlar
- Faturanızı ve ücretlerinizi anlama konusunda bilgi için bkz. [Azure Kurumsal Anlaşma faturanızı anlama](billing-understand-your-bill-ea.md).
- Azure EA portalını kullanmaya başlamak için bkz. [Azure EA portalını kullanmaya başlama](billing-ea-portal-get-started.md).
