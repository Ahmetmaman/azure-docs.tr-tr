---
title: include dosyası
description: include dosyası
services: vpn-gateway
author: cherylmc
ms.service: vpn-gateway
ms.topic: include
ms.date: 03/21/2018
ms.author: cherylmc
ms.custom: include file
ms.openlocfilehash: 79747acf92a43316e34c68d012c4643ba83d304c
ms.sourcegitcommit: 48ab1b6526ce290316b9da4d18de00c77526a541
ms.translationtype: HT
ms.contentlocale: tr-TR
ms.lasthandoff: 03/23/2018
---
Azure portalını kullanarak Resource Manager dağıtımında bir VNet oluşturmak için aşağıdaki adımları izleyin. Bu adımları öğretici olarak uyguluyorsanız [örnek değerleri](#values) kullanın. Bu adımları öğretici olarak uygulamıyorsanız değerleri kendi değerlerinizle değiştirmeyi unutmayın. Sanal ağlarla çalışma hakkında daha fazla bilgi için bkz. [Virtual Network’e Genel Bakış](../articles/virtual-network/virtual-networks-overview.md).

>[!NOTE]
>Bu VNet’in bir şirket içi konuma bağlanması için şirket içi ağ yöneticinizle bu ağ için özellikle kullanabileceğiniz bir IP adresi aralığı ayırma işlemini koordine etmeniz gerekir. VPN bağlantısının her iki tarafında bir yinelenen adres aralığı varsa, trafik beklediğiniz şekilde yönlendirilmez. Ayrıca, bu sanal ağı başka bir sanal ağa bağlamak isterseniz adres alanı diğer sanal ağ ile örtüşemez. Ağ yapılandırmanızı uygun şekilde planlamaya dikkat edin.
>
>

1. Bir tarayıcıdan [Azure portalına](http://portal.azure.com) gidin ve Azure hesabınızla oturum açın.
2. **Kaynak oluştur**’a tıklayın. **Markette ara** alanına 'sanal ağ' yazın. Döndürülen listeden **Sanal ağ**’ı bulun ve tıklayarak **Sanal Ağ** sayfasını açın.
3. Sanal Ağ sayfasının en altına doğru, **Bir dağıtım modeli seçin** listesinden **Resource Manager**’ı seçip **Oluştur**’a tıklayın. Bu işlem "Sanal ağ geçidi oluştur" sayfasını açar.

    ![Sanal ağ oluşturma sayfası](./media/vpn-gateway-basic-vnet-s2s-rm-portal-include/vnet.png "Sanal ağ oluşturma sayfası")
4. **Sanal ağ oluştur** sayfasında sanal ağ ayarlarını yapılandırın. Alanları doldururken, alana girilen karakterler geçerliyse kırmızı ünlem işareti yeşil onay işaretine dönüşür.

  - **Ad**: Sanal ağınızın adını girin. Bu örnekte TestVNet1 kullandık.
  - **Adres alanı**: Adres alanını girin. Eklenecek birden fazla adres alanınız varsa birinci adres alanınızı ekleyin. Sanal ağı oluşturduktan sonra başka adres alanları ekleyebilirsiniz. Belirttiğiniz adres alanının, şirket içi konumunuzdaki adres alanıyla çakışmadığından emin olun.
  - **Abonelik**: Listelenen aboneliğin doğru olduğunu onaylayın. Açılan listeyi kullanarak abonelikleri değiştirebilirsiniz.
  - **Kaynak grubu**: Var olan bir kaynak grubunu seçin ya da yeni kaynak grubunuz için bir ad yazarak yeni bir tane oluşturun. Yeni bir grup oluşturuyorsanız, planlanan yapılandırma değerlerinize göre kaynak grubunu adlandırın. Kaynak grupları hakkında daha fazla bilgi için [Azure Resource Manager’a Genel Bakış](../articles/azure-resource-manager/resource-group-overview.md#resource-groups) sayfasını ziyaret edin.
  - **Konum**: Sanal ağınızın konumunu seçin. Konum bu sanal ağa dağıttığınız kaynakların nerede olacağını belirler.
  - **Alt ağ**: İlk alt ağ adını ve alt ağ adres aralığını ekleyin. Bu VNet'i oluşturduktan sonra ağ geçidi alt ağı ve başka alt ağlar ekleyebilirsiniz. 

5. Sanal ağınızı panoda kolay bulmak istiyorsanız **Panoya sabitle**’yi seçin ve ardından **Oluştur**’a tıklayın. **Oluştur**’a tıkladıktan sonra panonuzda sanal ağınızın ilerleme durumunu yansıtacak bir kutucuk göreceksiniz. Sanal ağ oluşturulurken kutucuk değişir.